#################
#               #
#  USEREDUCER   #
#               #
#################

`useReducer` è un hook che permette di gestire lo stato di un componente in modo simile a come funzionano Redux o altri gestori di stato, ma a livello di componente singolo. 
È particolarmente utile quando hai una logica di stato complessa che coinvolge molteplici azioni o quando il prossimo stato dipende dal precedente.
Lo `useReducer` accetta una funzione riduttore e uno stato iniziale come argomenti e restituisce lo stato corrente insieme a una funzione `dispatch

Ecco una spiegazione semplificata di come funziona:
1. Riduttore (`reducer`): Una funzione che accetta lo stato corrente e un'azione come argomenti e restituisce un nuovo stato.
2. Azione (`action`): Un oggetto che descrive cosa è accaduto. Di solito ha un campo "type" e, a volte, dei dati aggiuntivi.
3. Stato (`state`): Il valore corrente dell'oggetto di stato.
4. Dispatch: Una funzione che accetta un'azione e la passa al riduttore. Quando chiami `dispatch` con un'azione, il riduttore viene eseguito con lo stato corrente e quell'azione. 
   Il riduttore restituirà un nuovo stato e il componente si aggiornerà.

L'hook useReducer, simile a useState, ci permette di destrutturare i valori che ritorna.

"Dispatch" è una funzione che indica alla nostra reducer function quale azione deve essere eseguita per modificare il nostro stato. 
Funziona come una funzione delegata che assegna ad un'altra funzione esterna il compito di modificare il nostro stato.


#################
#               #
#  USECONTEXT   #
#               #
#################

Questo hook è molto utile per gestire al meglio situazioni in cui ci sono passaggi di parametri a cascata tra i vari componenti. 
Questa situazione in applicazioni complesse può aumentare notevolmente la complessità del codice.

Lo scopo di useContext è creare un context, che possiamo immaginare come un contenitore o un "wrapper" che avvolge e impacchetta i nostri componenti.
Tutti i componenti inseriti all'interno di questo "wrapper" avranno accesso a tutte le funzioni e agli stati dichiarati nel contesto specifico.
Per utilizzare useContext, dobbiamo prima dichiarare il nostro context. Questo si fa definendo una costante, ad esempio chiamandola "AppContext", seguendo le convenzioni di React.

Per avvolgere i nostri componenti con il "provider", dobbiamo utilizzare "AppContext.Provider". 
Questo componente ha una proprietà chiamata "value", alla quale possiamo passare qualsiasi cosa, solitamente un oggetto. 
Ad esempio, possiamo passare una stringa come "Ciao, sono il context".
All'interno dei nostri componenti, possiamo accedere ai valori passati al "provider" utilizzando useContext. 
Ciò elimina la necessità di passare costantemente props ai componenti figli, semplificando il nostro codice e rendendolo più pulito.


################
#              #
#  PROPTYPES   #
#              #
################

PropTypes è una libreria in React che permette di definire i tipi delle props che un componente dovrebbe ricevere. 
Questo aiuta a garantire che il componente venga utilizzato in modo corretto e fornisce una sorta di documentazione integrata per i componenti. 
Se un componente riceve una prop del tipo sbagliato, PropTypes stamperà un avviso nella console durante la fase di sviluppo.

Un esempio può accadere con un array di oggetti incompleti ovvero alcuni oggetti mancano di alcune property.
In questo caso se andiamo a renderizzare i dati quando accederemo alla proprietà mancante avremo la mancanza di alcune informazioni di base o addirittura un errore se per esempio manca l’oggetto immagine con l’url.

Con i proptypes possiamo risolvere questo problema, scrivendo cosa ci aspettiamo di ottenere. In questo modo nella console avremo la segnalazione del problema. Così possiamo usare valori di default per i valori mancanti.


